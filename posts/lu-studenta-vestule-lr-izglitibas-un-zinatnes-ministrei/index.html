<!DOCTYPE html>
<html lang='en'>
  <head>
    <meta charset='utf-8' />
    <title>LU studenta vēstule LR Izglītības un zinātnes ministrei</title>
    <meta content='' name='description' />
    <meta content='width=device-width, initial-scale=1.0' name='viewport' />
    <meta content='nanoc 3.4.3' name='generator' />
    <link href='/style/style_pj.css' media='all' rel='stylesheet' />
    <link href='http://fonts.googleapis.com/css?family=Open+Sans:400,700|Marcellus&amp;subset=cyrillic,latin-ext,latin' rel='stylesheet' type='text/css' />
    <!--[if lt IE 9]>
      <script media='all' src='http://html5shiv.googlecode.com/svn/trunk/html5.js'></script>
      <script media='print' src='http://html5shiv.googlecode.com/svn/trunk/html5shiv-printshiv.js'></script>
    <![endif]-->
  </head>
  <body>
    <div id='wrapper'>
      <nav class='main'>
  <ul>
    <li><a title="Sākums" href="/">Sākums</a></li>
    <li><a title="Raksti" href="/posts/">Raksti</a></li>
    <li><a href='#'>Prezentācijas</a></li>
    <li><a title="Par mani" href="/par-mani/">Par mani</a></li>
  </ul>
</nav>
      <article class='post'>
        <h2>LU studenta vēstule LR Izglītības un zinātnes ministrei</h2>
        <div class='meta'>
          <div class='date'>2009. gada 3. decembrī</div>
        </div>
        <div class='content'>
          <p>Labdien, ļ. cien. Koķes kundze!</p>
          
          <p>Savas vēstules sākumā vēlos izteikt pateicību par Jūsu gatavību runāt ar katru studentu individuāli, bet ne ar pūli. Tāpēc izmantoju iespēju un rakstu Jums šo vēstuli. Esmu noraizējies par augstākās izglītības nākotni Latvijā un man ir vairāki jautājumi, uz kuriem vēlos saņemt atbildes. Piedalījos 1. decembra studentu gājienā, jo uzskatīju, ka mūsu Valsts problēmas ir nevis valdībā vai krīzē, bet sabiedrības vienaldzībā. Šobrīd esmu vīlies deputātos, jo viņi pilnībā noignorēja šo gājienu, cilvēku viedokli un miermīlīgo protestu. Līdz šim nosodīju cilvēkus, kas ir teikuši, ka ar miermīlīgām akcijām Latvijā neko nevar panākt, bet šobrīd varu secināt, ka pagaidām taisnība ir viņu pusē.</p>
          
          <p>Mani patiešām satrauc, tas, ko pastāstīja pazīstama studente no Liepājas Universitātes. Viņiem šajā semestrī par 40% ir samazināts kontaktlekciju skaits. Pieļauju, ka ar laiku līdzīgi varētu rīkoties arī citas augstskolas, kurām jau pagājušajā gadā pamatīgi samazināts fianasnējums un šogad plāno “nogriezt” vēl.</p>
          
          <p><strong>Vai Jūsuprāt kontaktlekciju samazinājums nevājina Latvijas augstākās izglītības konkurētspēju Eiropas Savienībā?</strong></p>
          
          <p><strong>Vai šīs studiju programmas joprojām atbilst akreditēšanas nosacījumiem, vai studnetiem joprojām izsniegs atzītu diplomu diploms?</strong></p>
          
          <p><strong>Vai maksas studentiem, kuri studē līdzās budžeta studentiem vienā un tajā pašā studiju programmā, ir tiesības pieprasīt, lai viņiem nodrošina kontaktlekciju skaitu pilnā apjomā?</strong></p>
          
          <p>Situācija Liepājā ļoti labi pamato, ka pagājušā gada finansējuma samazinājums augstākajai izglītībai vistiešākā veidā jau ir atstājis robu šī brīža studentu zināšanās, tomēr tā papildus samazinājums – var pamatīgi kaitēt visai paaudzei. Tāpēc 1.decembra gājiena prasības, kuras izvirzīja Latvijas Studentu apvienība, uzskatu ļoti pamatotas.</p>
          
          <p>Vēl vēlētos uzzināt Jūsu atbildi, <strong>kāpēc šis gājiens netika ņemts vērā? Vai uzskatāt, ka 5000 protestējošu studentu Vecrīgā ir vērā neņemams skaitlis, vai arī protesta vērtīgumu pazemina tas, ka šie cilvēki bija labi organizēti un miermīlīgi?</strong></p>
          
          <p>Mans pēdējais jautājums Jums ir tas, kuru daudzi pasniedzēji jautā lekcijās - <strong>ar kādu vērtējumu 10 baļļu sistēmā Jūs novērtētu savu darbību un kāpēc?</strong> Studentiem nav iespējams izvairīties no šī jautājuma un ir jāpasaka skaitlis, tāpēc ļoti ceru arī uz Jūsu atbildi.</p>
          
          <p>Būšu Jūsos ļoti vīlies, ja izvairīsieties no pēdējā jautājuma.</p>
          
          <p>Patiesā cieņā,</p>
          
          <p>Pēteris Jurčenko <br />
          Latvijas Universitātes students</p>
          
          <p>2009.gada 2. decembrī.</p>
        </div>
      </article>
      <div class='about-block'>
        <div class='profile-pic'></div>
        <p>
          Mans vārds ir <span>Pēteris Jurčenko</span> un es uzskatu, ka pasaule ir forša! Esmu viens no <a href="http://www.wtf.lv/" title="World Technology Frontier">WTF</a> dibinātājiem. Ikdienā uzlaboju un radu lietotājiem draudzīgas saskarnes un par savu profesiju uzskatu lietojamības dizainu. Angļu valodā to apzīmē ar saīsinājumu UI/UX. Savulaik aktīvi mijiedarbojoas ar Latvijas studentu pašpārvaldēm. Par šīm lietām dalos savās domās <a href="https://twitter.com/PeterisJur" title="@PeterisJur">tvitterī</a> un šeit.
        </p>
      </div>
    </div>
  </body>
</html>
